Screencasts
===========

Här hittar du kursens alla screencasts samt eventuellt utdelat
material. Notera att många av dessa screencasts spelades när
kursen såg annorlunda ut. Därför kan det verka som att vissa
screencasts kommer i en annan ordning än vad som nämns. Vissa
screencasts är anpassade efter Scalable Learning (som vi inte
längre använder) och har därför referenser till frågor som inte
längre fungerar.

Vi har valt att inte lägga vår begränsade tid på att fixa den
typen av kosmetiska buggar, utan istället fokusera mer på
innehåll. Strunta därför i referenser till föreläsningsnummer och
frågor etc.
[Hör av dig](https://github.com/IOOPM-UU/ioopm15/issues) om det är
något som verkar väldigt konstigt med en screencast!

En annan skillnad är att förstaårskursen PKD nyligen gick över
till att lära ut Haskell från att tidigare ha använt ML (ett annat
funktionellt språk). Varje gång som "ML" nämnns kan ni alltså byta
ut det mentalt mot "Haskell".

* Under [fas1](fas1) ligger alla screencasts som handlar om C. De
  passar till kursens första fas, och kanske till viss del fas 3
  (projektet).

* Under [fas2](fas2) ligger alla screencasts som handlar om Java.
  De passar till kursens andra fas.

* Under [verktyg](verktyg) ligger alla screencasts som visar hur
  man använder några av kursens rekommenderade verktyg:
  - Emacs
  - Git
  - LaTeX
  - Valgrind
  - SSH
  - gdb
  - Netbeans profileringsverktyg

## Nya screencasts

Det kan komma flera screencasts under kursens gång. I så fall
kommer dessa annonseras här!